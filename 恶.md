> 《大乘百法明门论》：
> 根本烦恼六者
> 一贪
> 二嗔
> 三痴
> 四慢
> 五疑
> 六不正见
> &nbsp;
> 随烦恼有二十者。
> 一忿
> 二恨
> 三恼
> 四覆
> 五诳
> 六谄
> 七憍
> 八害
> 九嫉
> 十悭
> 十一无惭
> 十二无愧
> 十三不信
> 十四懈怠
> 十五放逸
> 十六惛沈
> 十七桌举
> 十八失念
> 十九不正知
>  二十心乱



二十种随烦恼\
\
　　小乘俱舍论以一切之烦恼称为随烦恼，或对于六随眠之根本烦恼，而称其余之烦恼为随烦恼；大乘唯识家则谓根本烦恼以外之二十法为随烦恼。据华严经随疏演义钞卷四十载，二十种随烦恼即：\
\
　　(一) 忿随烦恼，忿，即暴怒之心。谓对现前一切违情之境，即发暴怒，恼乱其心。\
\
　　(二) 恨随烦恼，恨，即怨恨。谓由忿怒不舍，结诸怨恨，恼乱其心。\
\
　　(三) 覆随烦恼，覆，即隐覆。谓自作罪恶，不能忏悔，故意隐覆，惟恐人知，恼乱其心。\
\
　　(四) 恼随烦恼，恼，即热恼。谓外遇违情之境，热恼于心，不自安隐。\
\
　　(五) 嫉随烦恼，嫉，即嫉妒。谓持心不平，常怀嫉妒，恼乱于心。\
\
　　(六) 悭随烦恼，悭，即吝惜。谓于一切财法，贪求积蓄，不能惠施，常恐散失，恼乱于心。\
\
　　(七) 诳随烦恼，诳，即诡诈不实。谓语言虚诳，巧虑多谋，心不自安，而生恼乱。\
\
　　(八) 谄随烦恼，谓谄佞阿谀，心常愧赧，而不自安。\
\
　　(九) 害随烦恼，谓衔恨蓄怨，常欲损害于人，求快己意，恒恐不遂，恼乱其心。\
\
　　(十) 憍随烦恼，憍，即矜己慠他。谓心不谦下，常欲胜人，慠彼有德，恼乱其心。\
\
　　(十一) 无惭随烦恼，谓屏处为非，不知惭天以自悔改，恼乱其心。\
\
　　(十二) 无愧随烦恼，谓阴为不善，不知愧人以自悔改，恼乱其心。\
\
　　(十三) 掉举随烦恼，谓外境纷扰，身心动摇，不能摄伏，因而恼乱。\
\
　　(十四) 昏沉随烦恼，谓心神昏暗沉迷，而于诸法无所明了，恼乱其心。\
\
　　(十五) 不信随烦恼，谓邪见多疑，于正法不生信心，因而恼乱。\
\
　　(十六) 懈怠随烦恼，谓身心懒惰，于道业不能精进修习，因而恼乱。\
\
　　(十七) 放逸随烦恼，谓纵恣自逸，耽着欲境，不知检束，因而恼乱。\
\
　　(十八) 失念随烦恼，谓心逐邪妄，遗失正念，遂致沦坠，恼乱其心。\
\
　　(十九) 散乱随烦恼，散乱，指心常放逸。谓着诸缘境，令心流逸，恒不寂静，因而恼乱。\
\
　　(廿) 不正知随烦恼，谓于法邪解，远离正知，背觉合尘，以妄为真，恼乱其心。

